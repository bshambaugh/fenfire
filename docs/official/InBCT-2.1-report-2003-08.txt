    InBCT:n raportointi annetaan TEKESille taas nyt elokuussa.

    Tarvitsemme pe 15.8.2003 mennessä osahankkeilta raportit (sähköisessä muodossa) ajalta
    1.1.2003 -31.7.2003 seuraavasti (ja riitävän laajasti):

    *****************************************

    Osahankken numero ja nimi:

2.1 - Uudet tiedonhallintamenetelmet (fenfire) Fenfire


    Osahankkeen tiimin vetäjät (titteleineen):

FT Tuomas Lukka


    Osahankkeen tutkijat ja muut toimijat (titteleineen):

 Jatko-opiskelijat:

FM Janne Kujala
FM Hermanni Hyytiälä

 Perusopiskelijat:

Tuukka Hastrup
Matti Katila
Asko Soukka

 Ulkomainen yhteistyökumppani, saapuu Suomeen syksyllä pysyvämmin:

Benjamin Fallenstein


    Osahankkeen päätulokset, saavutukset, tavoitteiden pääsemiset yms. pääaktiviteetit  ko
    ajanjaksolla:

Ajanjaksolla tapahtui suuri muutos projektissamme, sillä Ted
Nelson päätti olla lisensoimatta patenttiaan käytettäväksi vapaissa
ohjelmistoissa. Siirryimme siksi käyttämään ZigZag-rakenteen sijaan
RDF-graafeja. Samalla erottelimme koodimme seitsemään aliprojektiin,
mikä toivottavasti auttaa ohjelmistomme soveltamista yrityksissä.

Pääsaavutukset:

- Storm-prototyyppi onnistui välittämään tietoa P2P-verkon yli.
  Toinen julkaisu stormista: short paper HyperText '03 -konferenssissa

- Uniikit taustatekstuurit -aliprojektissa saatiin aikaan monissa
  eri ympäristöissä toimiva versio, sekä ensimmäinen julkaisu.

    - Kaksi erilaista tapaa parantaa tekstin luettavuutta taustan päällä
      huomattavasti käyttäen hyväksi moderneja näytönohjaimia.
      Tästä juuri lähetetty keksintöilmoitus.

- Navidoc -UML-työkalumme on otettu käyttöön projektissamme ja siitä
  on julkaistu posteri HyperText '03 -konferenssissa. Työkalu
  mahdollistaa projektin design- ja javadoc-dokumentaation
  hyperlinkkaamisen UML-diagrammien kautta.

- LEGO-ohjaimet: kehitimme uuden tavan rakentaa prototyyppiohjaimia
  LEGO-palikoista sekä optomekaanisista hiiristä vähällä vaivalla ja
  vähäisillä kustannuksilla, ilman sähkömekaanista erityisosaamista. 
  Julkaistu posterina IV'03 -konferenssissa.

- Swamp RDF-API: erittäin nopea RDF-tietokanta sovellustemme pohjalle.
  API on suunniteltu siten, että se on mahdollista optimoida törmäämättä
  rajoituksiin (iteraattorit tms).

- FenPDF -prototyyppi: aikaisemmin kehittämiemme käyttöliittymien
  siirto RDF-alustalle.

- Kuvien vuorovaikutteinen lataus. Tämä on olennainen osa ensimmäistä
  prototyyppiämme akateemista työtä varten: prototyypissä voidaan 
  itse rakentaa rakenne tieteellisten artikkelien välille.
  Kuvat ladataan katsomalla, paljonko niistä oikeasti piirrettiin näytölle.
  Tässä siis kukin dokumentin sivu on 2048x2048 -tekstuuri tai suurempi.




    Menikö edellinen kohta suunnitelmien mukaisesti:

Ei täysin (ks. alla).  Tavoitteenamme oli pystyä alkamaan käyttää prototyyppiämme
itse jo keväällä.

    Syitä siihen miksi saavutettiin enemmän tai vähemmän kuin alkuperäisessä suunitelma
    oli tarkoitus:

Ted Nelsonin päätös olla lisensoimatta ZigZag-rakennettaan vapaissa
ohjelmistoissa käytettäväksi yllätti meidät.  Tämä asia oli kuitenkin
jo aiemmin luokiteltu potentiaaliseksi riskiksi, ja toiminnan suunnan
muuttaminen ja jatkaminen sujui jopa yllättävän hyvin, mutta vaati silti
suurta panosta työntekijöiltämme.

Tämän vuoksi vaikuttaa, että pääsemme itse käyttämään systeemiämme vasta 
syksyllä.


    Mitä muita hankkeita tai hankeideoita on syntynyt osahankkeen tutkimustoiminnassa:

Meillä on huomattava määrä uusia, mielenkiintoisia
käyttöliittymäkonsepteja joita nyt ryhdymme tutkimaan yksi kerrallaan
tarkemmin käyttäjäkokeilla yhteistyössä psykologien kanssa.  


    Osahankkeen yhteistyökumppanit: yritysten nimet ja yhteistyökumppanit ko yrityksessä:

Nokia
Sonera (perheportaaliprojektin kautta)

    Onko osahankkeen tutkimustoiminta ollut hyödynnettävissä yrityksissä, miten ja miltä
    osin, jollei niin mitä pitäisi tehdä jotta voitaisiin hyödyntää:

Yllä kuvattu lisenssiongelma vei paljon aikaamme, joten emme pystyneet
olemaan riittävästi vuorovaikutuksessa yritysten kanssa.

Olemme kuitenkin suuntaamassa hankettamme mm. Nokialta tulleen palautteen
mukaiseksi: erityinen pyyntö oli tutkia käyttöliittymiemme toimintaa
pienellä näytöllä sekä erilaisten ohjainten mukaan ottoa.  

Nämä kaksi ongelmaa liittyvät mielestämme toisiinsa läheisesti
ja tulee ratkaista yhdessä: hyvä ohjainkokonaisuus helpottaa
pienen näytön käyttöä.

Ohjainten tutkimiselle olemme kevään aikana luoneet edellytyksiä,
keksimällä tavan rakentaa ja kytkeä uudenlaisia ohjaimia tietokoneeseen.
Tämä työ synnytti yhden keksintöilmoituksen, jota Nokia ei kuitenkaan
halunnut patentoida.

Syksyllä suoritettavan tosielämän testauksen jälkeen pystymme helpommin
kertomaan yrityksille, mitä osia systeemistämme kannattaisi erityisesti
tarkastella.

Mm. tekstin luettavuuden parannusmenetelmien testitulokset olisivat suoraan 
sovellettavissa.

    Millainen näkemys teillä  on  syyskauden tulevasta tutkimustoiminnasta osahankkeessa
    (mihin suuntaan olette menossa, laajentuuko tutkimustoiminta yms.):

Tärkein tavoite on saada ensimmäinen versio prototyypistämme omaan käyttöömme.
Tavoitteeme on, että seuraavan artikkelin taustamateriaalit organisoimme
sillä ja saamme siten kokemusta käyttöliittymiemme todellisesta suorituskyvystä.

Ensimmäisen prototyypin jälkeen laajennamme käyttämäämme osaa systeemistä hiljalleen.

Käyttöliittymäteknologioiden luonti ja testaus jatkuvat aktiivisesti.


    Muut kommentit, ehdotukset yms:

Keksintöilmoitusten käsittely tulisi jotenkin virtaviivaistaa: annettuamme
ilmoituksen nokialle meihin otettiin yhteyttä huomattavan ajan päästä; 
Nokian todettua ettei halua patentoida keksintöä meille ei annettu mitään
muuta palautetta, on siis vaikea tietää millaisista keksinnöistä siellä haluttaisiin
kuulla.




