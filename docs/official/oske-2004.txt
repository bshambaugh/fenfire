======================
FENFIREN SOVELLUTUKSET
======================
 
Osaamiskeskushankkeen luonne
----------------------------

.. Koulutusprojektit, toimintaympäristön kehittäminen, selvitykset,
   suuremman projektikokonaisuuden valmistelu, yritysryhmäprojektit.

Fenfire-teknologioista osa alkaa olla kypsää siirrettäväksi 
yritysten käyttöön tosielämässä.

Tässä hankkeessa on tarkoitus
kehittää toimintaympäristöä yhteistyötä varten
ja etsiä yritysyhteistyökumppaneita sekä verkostoitua Jyväskylän seudulla
suurempaa sisällönhallintaprojektia varten.


Lähtökohta
----------

Tavoitealueet
"""""""""""""

Hanke liittyy vahvimmin seuraaviin osaamiskeskuksen tavoitealueisiin: 

Tutkimus- ja yritystoiminnan yhteistyön edistäminen, ja yritysten toimintaedellytysten parantaminen
    Tässä projektissa tarkoituksena on nimenomaan etsiä sopivia yrityksiä
    kokeilemaan teknologiaamme käytännössä, ja saada aikaan selkeää
    vuorovaikutusta. Kohdeyrityksinä olisivat esimerkiksi lehtien
    toimitukset ja muut, paljon dokumentteja käsittelevät tahot.

Mahdollinen uuden liiketoiminnan käynnistyminen
    Kiinnostus akateemisissa piireissä FenPDF-prototyyppiämme kohtaan
    on saanut meidät uskomaan teknologiamme mahdollisuuksiin, ja 
    osaamisen kaupallistaminen myös oman yritystoiminnan kanssa
    on yksi mahdollisuus jota selvitämme.

Strategisten tutkimusalueiden vahvistaminen 
    Fenfire-projekti on ollut käynnissä Jyväskylän alueella jo 4 vuotta
    (ensin nimellä GZigZag, sittemmin Gzz ja nyt, lopullisena nimenä
    keväästä -03 alkaen Fenfire). Fenfire-projektissa on tehty useita
    teknologisia innovaatioita jotka parantavat tietokoneiden käytettävyyttä.
    Osa innovaatioista on jo kypsiä kaupalliseenkin soveltamiseen, kun taas
    osa vaatii vielä lisätutkimusta.

Agora
"""""

Hankkeen toteuttamisedellytykset ovat monitieteisessä Agora Centerissä
poikkeuksellisen hyvät:
Jyväskylän yliopiston Agora on eri alojen toimijoita kokoava verkosto
sekä poikkitieteellinen tutkimusympäristö, jossa tutkimus, opetus ja
yritykset toimivat yhdessä. Agoran yritystoimintaa, tutkimusta ja
koulutusta yhdistävä toiminta-ympäristö on ainutlaatuinen koko
maailmassa.

Agora Center on ihmislähtöisen tieto- ja viestintäteknologian sekä
poikkitieteellisen, ihmisen kehitystä ja oppimista koskevan
huippututkimuksen keskus Jyväskylän yliopistossa.

Agora Centerissä kootaan kansainvälisesti verkottuneen tutkimustyön
tulokset ja voimavarat uusien innovatiivisten, aidosti ihmislähtöisten
tuotekonseptien ja toimintamallien kehittämisen tueksi. Agora Center
toimii poikkitieteellisellä alueella, joissa tutkimusongelmien ja
kehittämistehtävien mielekäs asettaminen ja ratkaiseminen edellyttävät
usean eri tieteenalan tietopohjaa. Niin tutkimus- kuin
kehityshankkeetkin toteutetaan yhteistyöhankkeina yliopiston eri
tieteenalojen, elinkeinoelämän, julkisen sektorin ja muiden
toimijoiden kanssa.  Monitieteiset hankkeet kokoavat huipputasoisen,
kansainvälisesti verkottuneen tutkimustyön tuloksia ja voimavaroja
uusien innovatiivisten tuotekonseptien ja toimintamallien kehittämisen
tueksi. Visionääristä, uutta luovaa toimintaympäristöä pyritään
edelleen kehittämään panostamalla monipuoliseen yhteistyöhön,
kansainvälisyyteen, tutkijoiden monitieteiseen koulutukseen sekä
rahoituksen etsimiseen huomioiden toisaalta uudet nousevat alueet,
toisaalta pitkäjänteisen tutkimustyön vaatimukset.

Keskeistä Agora Centerin tutkimustyössä on, että tutkimusprosessi
perustuu laajan partneriverkoston kanssa käytävään vuoropuheluun,
jossa saadaan palautetta tutkimuksesta ja sen sovellettavuudesta, ja
jossa toisaalta nousee eri tahojen kannalta merkittäviä
kysymyksenasetteluja tutkimuksen kohteeksi.  Tavoitteena on aktiivinen
osallistuminen tulevaisuuden tietoyhteiskunnan
kehittämiseen. Painopisteenä on ihminen tulevaisuuden
tietoyhteiskunnassa.

Taustaa Fenfirestä
""""""""""""""""""

.. Jatka sitten tarkemmalla selvityksellä nimenomaan teidän spesifillä aiheella,
   eli seuraava ohjeen asia, jossa kannattaa korostaa kansainvälistä tilannetta ja
   yhteyksiä:
   Tutkimuksen/teknologian tämänhetkinen tilanne ja taso projektin aihealueella
   hakijan osalta, kotimaassa ja kansainvälisesti. Selvitys suoritetuista
   esitutkimuksista.

Fenfire-projekti alkoi vuonna 1999 tavoitteenaan toteuttaa Ted Nelsonin
mielenkiintoisia, mainstream-tietotekniikassa käyttämättä jääneitä ideoita
modernissa ympäristössä. Näistä tärkeimpänä tämän projektin yhteydessä
mainittakoon Xanaloginen media, eli "referential fluid media". 
Tässä mediatyypissä oleellisinta on, että normaaleilla "leikkaa-liimaa"
operaatiolla siirretty/kopioitu osa *muistaa* alkuperänsä; 
asiat pysyvät kytkeytyneinä ja on helppo hakea, "missä muualla tätä tekstiä
on".  Lisäksi eri versioiden vertailu vierekkäin on helppoa, koska
voidaan heti nähdä mitkä kohdat tekstistä on siirretty minnekin.
Näemme nämä ominaisuudet äärimmäisen hyödyllisinä esim. lehtien
toimituksille, joissa joudutaan käsittelemään suuria määriä informaatiota,
jota usein myös joudutaan kopioimaan (esim. taustatietoja uusiin artikkeleihin).
Xanaloginen media muodostaa tiedosta *rakenteen* ilman, että käyttäjän
vaaditaan itse tekevän ristiviittauksia.

Asia on kansainvälisesti relevantti; Nelsonin työn soveltamista tutkitaan 
myös esim. Sunless Sea -projektissa (http://www.sunless-sea.net), mutta
meillä on kaksi oleellista asiaan liittyvää innovaatiota jotka auttavat tosisovelluksissa
huomattavasti:

- kevyt, hajautettu transkludoitava teksti / muu data: huomattavasti aikaisempia helpommin
  muihin ohjelmistoihin integroitavissa oleva malli, joka kuitenkin sallii
  suuren osan Xanalogisen referentiaalisen median hyödyistä. Vältämme
  keskusservereiden käytön sekä 

- transkludoitavat PDF-tiedostot: voidaan kopioida palanen PDF-dokumentista johonkin kontekstiin
  ja kopiointi synnyttää kaksisuuntaisen, kestävän linkin. Helppo rakentaa
  esim. kirjallisuusviitteistä tavaraa.


Ryhmämme on tehnyt myös muita omia innovaatioita asiaan liittyen, mm:

- uniikit taustatekstuurit: monipuolisesti linkattujen dokumenttien 
  selailu helpottuu kun dokumenttien
  taustatekstuurit antavat käyttäjälle huomaamattomia vihjeitä hänen paikastaan
  (tämä on havaittu FenPDF:n käytössä *ERITTÄIN* hyödylliseksi)

- FenPDF -käyttöliittymä: yksinkertainen käyttöliittymä tiedon spatiaaliseen 
  ja strukturaaliseen organisointiin. Dokumenttiin / tasoon liittyvät muut dokumentit *kelluvat*
  näytön laidoilla, josta ne voi helposti poimia keskelle näyttöä; paluu
  edelliseen paikkaan on vaivatonta.

- lisäksi tiedon varastointiin liittyviä pysyvyysasioita: Storm jne


Yllä kuvatut Fenfire-teknologiat alkavat nyt olla kypsiä tosimaailman sovelluksiin: 
FenPDF-prototyyppi
on tutkimusryhmämme sisäisessä käytössä akateemisen kirjallisuuden ymmärtämiseen,
ja on käytössä havaittu erittäin toimivaksi. Olemme julkaisseet tutkimuksista ACM:n
hypertekstikonferenssissa ja IEEE:n Information Visualization -konferenssissa.



Tavoite
-------

.. Tulos, johon projektissa pyritään (tuote, menetelmä, malli,
   ohjelma, prototyyppi tms. ja sen ominaisuudet). Projektin tekniset
   tavoitteet ja niihin liittyvät uudet teknologiset mahdollisuudet ja
   ratkaisut sekä syntyvä kilpailuetu. Kuvausta voi selventää
   piirroksilla ja kaavioilla. Mitä on valmiina projektin päätyttyä ja
   miten edetään sen jälkeen?

Se, että FenPDF-prototyyppi on nyt ryhmämme sisäisessä todellisessa käytössä
(ja useat muut tutkijat ovat osoittaneet huomattavaa kiinnostusta sen
käyttöönottoon omassa työssään), on saanut meidät huomaamaan, että 
tutkimusprojektimme on tulossa selkeästi uuteen vaiheeseen: on aika
aloittaa soveltaminen käytäntöön, yritysten tarpeisiin. 

Ei ole alkuunkaan selvää,
mitkä osat todellisuudessa otettaisiin ensimmäiseksi tosikäyttöön; 
tässä hankkeessa kyse on selvityksestä jossa koitamme tutustua
relevanttien alojen yrityksiin ja selvittää mahdollisuuksia testata ja ottaa
käyttöön teknologioitamme.  Tämän lisäksi selvitämme alalla olevia muita ohjelmistoja
mahdollisuuksia teknologioidemme integrointiin niihen tai kilpailukykyä niitä vastaan.

Lisäksi tavoitteena on edelleen kehittää Fenfire-teknologian vielä kypsymättömiä
osia soveltuvammiksi tosimaailmaan.

Toimenpiteet
------------

.. Kehitystyön eri vaiheet ja tehtävät.

Ensimmäinen toimenpide on yrittää saada teknologioistamme aikaan hyvin selkeä
kuvaus käytettäväksi yritysesittelyissä. 

Seuraava toimenpide on ilman muuta Jyväskylän seudun sisällönhallintateknologiaa
käyttävien yritysten löytäminen ja suhteiden luominen. Tavoitteena on saada
selkeä kuva ja tuottaa sisäinen selvitys teknologioittemme mahdollisista hyödyntäjistä,
heidän nykyisistä järjestelmistään ja käyttötavoista sekä toiveista.

Potentiaalisia tapoja yrittää saadan teknologiamme käyttöön on useita, ja tarkoituksena
on sekä arvioida, mikä näistä (tai muista, esiin tulevista vaihtoehdoista) olisi
järkevin, että aloittaa jokin näistä jo ensi vuoden aikana:

- Fenfire-teknologioiden integrointi OpenOfficeen, joka on vapaa Microsoft Officen
  korvaava ohjelmistopaketti, tai johonkin muuhun vastaavaan valmiiseen
  työkaluun - tämä loisi yrityksille *ilmaisen* ohjelmistokokonaisuuden

- Integrointi teknologiamme yrityksissä jo oleviin
  ratkaisuihin

- Teknologioidemme tarjoaminen yritysten sisällönhallintaratkaisujen
  valmistajille

- Kokonaisratkaisun kehittäminen jollekin yritykselle; tämä olisi edellisiä
  huomattavasti suurempi projekti, joka todennäköisesti vaatisi uuden 
  yrityksen perustamisen tai alan yhteistyökumppanin etsinnän


Aikataulu
---------

.. Projektin eri vaiheiden suoritusajankohdat ja järjestys aikajanojen
   tai toimintaverkon muotoon laadittuna.

Tarkkaa aikataulua on vaikea luoda juuri projektin vaatiman joustavuuden
takia: kaikki riippuu yritysyhteistyöstä. Alustavasti voidaan sanoa seuraavat:

Touko-kesäkuu 2004: Selkeä kuvaus yritysesittelyjä varten; 
tuotosten hiominen sopivaan muotoon.

Lokakuu 2004: Sisäinen selvitys mahdollisista hyödyntäjistä. 

Projektin resurssointi
----------------------

.. Vastuullisen projektipäällikön nimi, koulutus ja asema
   yrityksessä. Projektiryhmän avainhenkilöt ja tehtävien
   vastuunjako. Selvitys yhteistyöstä muiden yritysten,
   tutkimuslaitosten, korkeakoulujen ja yliopistojen kanssa.

Projektipäällikkönä toimii FT Tuomas Lukka, joka on tällä hetkellä
erikoistutkijana Agora Centerissä. Projektin avainhenkilöt ovat Benjamin Fallenstein
(Saksasta vieraileva tutkijamme), Janne Kujala ja Tuukka Hastrup.

Fenfire-projekti tekee yhteistyötä Oulun yliopiston tietojenkäsittelytieteiden
kanssa, esim. sikäläinen tutkija, Toni Alatalo, on ottanut FenPDF-prototyypin
kokeiluun.

.. Hyödyntämissuunnitelma
   ----------------------

.. Kuvataan projektin tulosten hyödyntäminen uuden liiketoiminnan
   kehittämisessä, uusien yritysten käynnistämisessä jne.

.. Tämän projektin tarkoituksena on kartoittaa osaamisemme ja teknologioittemme
   hyödyntämismahdollisuuksia todellisen

Riskit
------

.. Projektin potentiaaliset ongelmat ja riskit. 


.. Myös Riskit -kohta kannattaa miettiä, koska rahoittaja on siihen
   eksplisiittisesti ohjannut.
   Mutta EI luetella vain riskejä, vaan myös miten niihin on ennalta varauduttu.
   Tästä ehkä voisi puhua silloin kahdelta lisää.

Projektissa suurimmat riskit ovat:

- Organisaatioissa yleisesti käytössä olevat monoliittiset kaupalliset 
  tuotteet, joihin uusia ideoita on vaikea
  integroida, esim. Microsoft Office

    - suurin riski, koska teknologiamme on odottamatonta ja saattaa
      vaatia isojakin muutoksia.

    - tällaisissa tapauksissa vaihtoehtoja on kolme: 1) yrittää
      tarjota teknologiaamme tuotteen valmistajalle, 2) tehdä
      kilpaileva tuote, tai 3) yrittää kiertää ongelma ("kludge").

- Teknologian saaminen ymmärrettävään muotoon

    - Teknologiamme (sekä Nelsonin että itse kehittämämme) ovat varsin
      kaukana valtavirrasta joten saattaa olla vaikeaa saada yritysten
      edustajia ymmärtämään niistä saatavia etuja. Tämän takia
      projektisuunnitelmassa on huomattavassa osassa tuotosten
      hiominen ja sopivien esitysten tekeminen teknologioista.

- Oikeiden kontaktien löytäminen





